# Refleksioner

Denne opgave har været en lærerig proces, hvor jeg både har mødt udfordringer og fået ny forståelse for arbejde med Astro og CSS. Jeg har arbejdet med både struktur, komponenter og styling, og selvom det har været svært at finde hoved og hale i projektet, har jeg fået rigtig meget erfaring, som jeg kan tage med videre til fremtidige projekter.

## Generelle overvejelser

Jeg har under arbejdet med denne opgave oplevet, at det var lidt udfordrende at finde rundt i Astro. Jeg syntes især, det var svært at afgøre, hvilke elementer der skulle være komponenter, og hvor de skulles placeres. Det var en øjenåbner for mig, hvor vigtigt det er at have en klar struktur fra starten af et projekt.

Til gengæld føler jeg, at jeg har fået en bedre forståelse for CSS, især i forhold til nesting, global styling og brugen af de værktøjer, vi fik introduceret i undervisningen, såsom Utopia type scale og spacing scale.
Min CSS er dog stadig en smule rodet, da jeg først sent begyndte at samle fælles styling i global.css. Det har medført en del gentagelser, som jeg helt sikkert kunne have undgået, hvis jeg fra starten havde planlagt min tilgang lidt mere systematisk.

### Manglende elementer i opgaven

Jeg nåede ikke at lave alle siderne, da jeg havde stort fokus på index-siden og ønskede, at den skulle være så præcis som muligt. Samtidig brugte jeg tid på løbende at lave genanvendelige komponenter, hvilket også tog en del ressourcer. Jeg har heller ikke fået gjort designet responsivt, da min primære udfordring lå i først at forstå Astro og projektets struktur.

Denne oplevelse har lært mig, hvor vigtigt det er at balancere mellem at fokusere på detaljer og samtidig sikre fremdrift i hele projektet. Fremover vil jeg arbejde på at planlægge og forstå mine opgaver bedre, så jeg både kan fokusere på kvalitet og på at få hele projektet færdigt, herunder responsivitet og konsistent styling.
